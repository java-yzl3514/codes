
Rassal (Random) Sayı Üretimi

  Gerçek dünyadaki rassallık bilgisayar dünyasında gerçekleştirilemez. Bu anlamda Bilgisayar
  dünyasında deterministik olarak rassal sayı üretilmektedir. Bu sebeple bilgisayar dünyasında
  üretilen rassal sayılara "pseudo random numbers" denilmektedir.

  Bilgisayar dünyasında rassal sayı üretiminin kalitesi söz konusudur. Rassal sayı üretimine ilişkin
  işlemler bir mantık çerçevesinde karmaşıklaştıkça genel olarak kalite artar. Bu durumda yapılan işlemlere ilişkin
  bir maliyet söz konusu olacak.Bu konuda bilimsel çalışmalar devam etmektedir.

  Java'da rassal sayı üretimine ilişkin pek çok sınıf bulunmaktadır.Özellikle Java 17 ile birlikte çeşitli algoritmalara
  göre rassal sayı üretilmesine yönelik JavaSE'ye eklentiler yapılmıştır.
  Java'da rassal sayı üretimine ilişkin en temel sınıf java.util paketi içerisinde bulunan Random sınıfıdır.
  Bu sınıfın rassal sayı üretimi orta kalitededir. Çoğu zaman bu kalite yeterli olmaktadır. Özellike Java 17 den itibaren
  Random sınıfına ilişkin rassal sayı üretimine "legacy random" da denilmektedir. Biz derslerimizde, çoğunlukla Random
  sınıfından faydalanacağız.

  Not :  java.util.Random sınıfı Donald Knuth'un "The Art of Computer Programming" kitap serisinde bulunan
  "Seminumerical Algorithms" bölümündeki algoritmayı kullanmakta.

  Bilgisayar dünyasında genel olarak rassal sayı üretiminde ismine tohum değeri (seed value) denilen bir değer kullanılır.
  Rassal sayı üretimi bu değerle başlar ve her üretimde güncellenerek devam eder. Bu değer Rassal Sayı üretimine ilişkin
  matematiksel işlemlerde kullanılır.
  java.util.Random sınıfının constructor'ı(ctor olarak kısaltılacaktır) ile nesne yaratıldığında, tohum değeri ilgili uygulama içerisinde daha önce
  default ctor kullanılarak yaratılmış olan nesnelere ilişkin tohum değerinden mümkün olduğunca farklı olma eğilimindedir.

  java.util.Random sınıfının nextXXX metotları ile rassal sayılar elde edilebilir. Bu metotlardan başka metotlar da var elbette,
  bu metotları zamanı ve sırası geldiğinde kullanmaya çalışacağız.

  Bazı yerlerde import statement'ından kaçınmak için Math sınıfının random methodunu da kullanacağız.
  Hatta ilk olarak bu metottan faydalanarak yazacağız.

 Aslında Math sınıfının random metodu arka planda java.util.Randon sınıfını kullanmakta ve bu sınıfın
 nextDouble metodunu çağırmaktadır.
 Bu durum java.util.Random sınıfının rassal sayı üretimine ilişkin temek sınıf olduğu
 gerçeğini vurgular niteliktedir.

















